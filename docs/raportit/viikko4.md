Tuntimäärä: 15h

# Mitä olen tehnyt tällä viikolla?

Keskityin tällä viikolla parantelemaan ohjelman rakennetta ja toteuttamaan GUIn. Lisäksi käytin jonkin verran aikaa ohjelman suorituskyvyn parantamiseen vähentämällä ohjelmassa tapahtuvaa kopioimista sekä otin käyttöön pypy-nimisen python-implementaation. Ohjelman ajaminen pypyllä poistaa käytännössä kaikki cpythonin hitauteen liittyvät ongelmat tässä projektissa, joten sen löytäminen oli mainio juttu.

# Miten ohjelma on edistynyt?

Hyvin on menty eteenpäin. Ohjelmalla on nyt GUI ja kaikkien pentomino-ratkaisuiden generoiminen onnistuu GUIsta (sekä tarvittaessa komentoriviltä). Ohjelman rakenne on myös kirjoitettu laajennettavaksi, joten ajatukseni hajautustaulu-pohjaisen algoritmin toteuttamisesta ja sen vertailemisesta linkitetyn listan algoritmin kanssa onnistunee suht helposti. 

# Mitä opin tällä viikolla?

Tietorakenteiden tai algoritmien kannalta viikossa ei ollut varsinaisesti mitään uutta. Testitapausten löytämiseksi piti laskea jonkin verran matikkaa ja lueskella artikkeleita. Suoritusta nopeuttavien juttujen löytäminen oli mukava homma.

# Mikä jäi epäselväksi tai tuottanut vaikeuksia?

Graafisen käyttöliittymän rakentaminen vei suhteettoman paljon aikaa, mutta niin se taitaa aina olla. En ajatellut erityisemmin panostaa käyttöliittymän hiomiseen ennen vikaa viikkoa, kun pohja on nyt valmis.

# Mitä teen seuraavaksi?
- Pentomino-ongelman ratkaisuiden näyttäminen käyttöliittymässä
- Hajautustaulupohjaisen algoritmin toteuttaminen
- Sudokujen ratkaisemisen tuominen mukaan ohjelmaan
